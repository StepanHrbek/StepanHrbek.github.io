<!DOCTYPE HTML>
<HTML lang="cs">
<HEAD>
 <META charset="utf-8">
 <TITLE>Umělá inteligence srovnatelná s mozkem a další otázky</TITLE>
 <LINK rel="stylesheet" type="text/css" href="../default.css">
</HEAD>
<BODY background="../teal.jpg" style="margin-left:140px">

<h3>Jde na Von Neumannovském počítači napsat umělá inteligence plně
 srovnatelná s lidským mozkem nebo mezi nimi vždy zůstane jistý rozdíl?
 a další otázky.</h3>
<p>
 Mozek je v nějakém stavu, který se v čase spojitě mění.
 (Mění se dokonce Lipschitzovsky = ne příliš rychle, rychlost změn
  je omezena konstantou L. To se týká i změn na vstupech, třeba při
  náhlém rozsvícení budeme předpokládat, že naše analogové smysly
  náraz zmírní do "plynulého" rozsvícení.)
 Chceme napsat program, který by vyjadřoval stav mozku měnící se v čase,
 ale musíme přitom dvakrát kvantizovat (něco spojité s nekonečně
 mnoha stavy zredukovat na diskrétní s konečně mnoha stavy).
 Za prvé jde o stavy mozku, kterých je nekonečně mnoho, ale
 paměť počítače jich umí vyjádřit jen konečné množství.
 Za druhé jde o čas, počítač nemění svůj stav plynule, ale
 skokově, po taktech procesoru.
<p>
 Naším cílem zřejmě bude aspoň dostatečné přiblížení.
 Jinak řečeno, abychom pro danou maximální "odchylku" dokázali
 napsat konečný program, který se do ní vejde.
 Snažíme se jednodušším systémem přiblížit systému na kvalitativně
 vyšší úrovni.
<p>
 Program s konečným počtem diskrétních stavů vyjadřuje stav mozku
 s malými odchylkami danými právě tím konečným počtem.
 Bez újmy na obecnosti budeme předpokládat, že se program
 po 1 taktu dostane do nejbližšího diskrétního stavu k tomu stavu,
 do kterého by se dostal mozek.
 Tímto zaokrouhlováním vzniká chyba, která se časem kumuluje,
 program se vyvíjí jiným směrem než mozek.
<p>
 Jsme schopni konstantou K shora omezit odchylku po jednom taktu?
 Díky Lipschitzovskosti změn stavu mozku ano, K=L.
 Navíc zjemňováním dělení kontinua stavů mozku
 na diskrétní stavy programu můžeme konstantu K libovolne snížit.
<p>
 Jsme schopni nějakou funkcí F(n) shora omezit odchylku po n taktech?
 Ano, F(n)=(2*L+K)*n&lt=3*L*n, mozek a program se mohou rozjet úplně
 jiným směrem, ale v každém taktu ujedou díky Lipschitzovskosti
 maximálne 2*L + zaokrouhlovací chyba K.
 To není moc hezký výsledek. Konstantu K můžeme libovolně snížit
 přidáním nových stavů, ale L je dána přírodou.
 Pouze pro malá n - dokud se program výrazně neodchýlí od mozku -
 by mělo být F(n) zhruba K*n, tedy pro dané n libovolně nízké.
<p>
 Můžeme být s takovým výsledkem spokojeni, zaručuje dostatečně věrnou
 simulaci mozku? To je věc interpretace. Že se počítač po daném čase
 neodchýlí od mozku o více než danou mez víme jen s určitou pravděpodobností.
 Jsme tedy vzdáleni od dokonalosti ve třech směrech (omezená délka simulace,
 povolená odchylka na konci simulace, pravděpodobnost překročení odchylky),
 ale všechny vzdálenosti můžeme libovolně zmenšovat upgradováním počítače.
<p>
 Nějaký závěr? Na VN počítači jde napsat program projevující se jako
 myslící člověk nebo i mnohem dokonaleji.
 Jediný kvalitativní rozdíl je v použitém hardwaru, počítačový
 je primitivnější.
 Kdyby k tomu byl důvod, byl by tento rozdíl setřen
 - na analogových počítačích.
 Ale k tomu asi nedojde, protože pro naši společnost jsou rozhodující
 jiné aspekty, např. inteligence programu,
 a tady lze snáze dosáhnout výsledků s VN počítačem.
<p>
 A co etika? Mnozí z nás dělají tlustou čáru mezi lidmi
 a vším ostatním. Správně bychom si měli uvědomit, že tu vedle
 sebe stojí dvě spojité linie, analogová (od nejjednodušších organismů
 až po člověka) a digitální (od nejjednodušších kalkulaček až po
 budoucí hyperinteligentní počítače). Určitě nelze hledat ostrou
 hranici uvnitř linie, v čem je člověk lepší než opice?
 Jaký je ale vzájemný vztah obou linií? Jediné co si k tomu troufám
 říct je, že analogová je obecnější a přirozeným vývojem dosáhla
 slušných výsledků, zatímco digitální je vlastně speciálním případem
 analogové, její vývoj začal teprve nedávno a je strmější.
 Jako tvůrci digitální linie ji budeme zpočátku otročit, bez zábran
 zabíjet programy evidentně nám intelektuálně nadřazené apod.
 Ale věřím, že lidé budou tak rozumní, že jednou práva programů dobrovolně
 uznají.
<p>
 Může si program uvědomit nespojitost svého běhu v kontrastu se spojitostí
 běhu světa? Spojitost běhu světa vůbec nemůže zachytit, protože vstupy
 zpracovává pouze v dikrétních časových okamžicích. Ale může ji teoreticky
 odvodit. Případné pokusy o nespojitou teorii spojitého světa by nutně
 selhávaly ze stejného důvodu, z jakého nejde na VN počítači věrně simulovat
 lidský mozek (pouze přiblížit, viz. předchozí analýza). Zdá se tedy, že
 program by měl být schopen uvědomit si na základě svých vstupů z vnějšího
 světa své postavení v něm a jakými zákony se ten svět řídí. (Pomocí
 Occamovy břitvy vybere nejjednodušší teorii přesně vysvětlující
 všechny vstupy, které zvenčí dostává. Pokud nebude mít tolik vstupů co my,
 možná vytvoří z našeho pohledu nesprávnou teorii.)
 A teď se vás zeptám vás, kteří se zajímáte o fyziku hlouběji než já:
 Nepodobá se snaha fyziků o popis naší reality marnému nikdy nekončícímu
 přibližování? Funguje náš svět opravdu spojitě? (Co o tom říká kvantová
 fyzika?)
</blockquote>
</a>

<p>
<a href="../dee">Dee</a>
</BODY>
</HTML>
