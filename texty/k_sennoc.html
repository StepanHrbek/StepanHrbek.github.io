<!DOCTYPE HTML>
<HTML lang="cs">
<HEAD>
 <META charset="utf-8">
 <META name="viewport" content="width=device-width, initial-scale=1">
 <TITLE>Sen noci svatojánské</TITLE>
 <META NAME="Author" CONTENT="Dement">
 <META NAME="Genarator" CONTENT="Deus ex Machina 3.01">
 <LINK rel="stylesheet" type="text/css" href="../default.css">
</HEAD>
<BODY class="kino">

<h1>Sen noci svatojánské</h1>

<div class=kino>
<P>Sen noci svatojánské, ČSR 1959, 70 minut
<BR>Režie: Jiří Trnka
<BR>Hrají: prosté i urozené postavy dvora aténského, elfové a víly
</div>

<P>Intelektuálové mají strašně těžký život. Protože... nooo... budeme se muset kousek vrátit v čase... asi tak rok a půl. Tehdy pro mě začla zlá doba. Totiž, kdo se chce stát matematicko-fyzikálním magistrem, musí projít speciální mučící procedurou zvanou projekt. Zašli jsme tehdy s cpocem a Martinem za Žemličkou, aby nám poradil někoho, kdo by nám projekt vedl. Doporučil Krále. Zašli jsme za Králem. Doporučil Žemličku. Zašli jsme za Žemličkou...
<BR>Tušíte pokračování?... kdepak... matfyzák se na tak průhlednou rekurzi nenechá nachytat - zaútočili jsme, že uděláme něco jako kvalitní web browser, ale s vlastním formátem a trochu odlišným zaměřením a hlavně s možností vkládat na stránky a provádět skripty v libovolném programovacím jazyce, což se může hodit třeba při výuce programování a tak... tím že jsem už udělal browser a Martin překladač všeho jsme se radši nechlubili... no... Žemlička prohlásil, že to nemůžeme zvládnout. Že posledních několik let vedl projekt týkající se překladu (jak jsem pochopil, snažili se o nějakou drobnou podmnožinu toho, co už Martin udělal nebo měl v hlavě), vystřídalo se na tom x studentů a naprostý kolaps... Tehdy mě ještě nenapadlo co to asi bylo za studenty... Dopadlo to bledě, naše iniciativa byla zahubena, nakonec jsme nabrali něco z oficiálně vypsaných projektů. Pro mě a cpoce byl nejzajímavější descreening... tam se dá vymyslet algoritmů... no lábuž.

<P ALIGN=CENTER>(Trnka je cooooooool!)

<P>Právě jsem dopsal a dokreslil svůj díl dokumentace našeho šíleného projektu... až vám bude někdy firma Barco Graphics prodávat program na descreening, víte kdo ho psal a kdo pak zprivatizoval... aha, nevíte... vede nás R. z Barca, takový, no... moje úžasné podnětné návrhy vždycky oceňuje nějakou sarkastickou poznámkou, vůbec je nechápe. Cpoc někde zjistil, že napsal jeden z prvních emulátorů Spectra na PC. Nechápu jak to tehdy dokázal, musel jet na houbičkách. Ale chci aby na vás dýchl duch teamové práce, o tu totiž v projektu jde. Takže k věci, na první schůzce bylo zvláštní, že z masivního počtu devíti přihlášených lidí jich pět celou dobu neřeklo ani slovo, jen seděli a nehýbali se. I přesto, že projekt může dělat jen osm lidí a řešilo se koho vyloučit. Mám dojem, že někdy na třetí schůzce dostali první úkoly a kývali hlavou. Jeden se pak už neukázal a neodpovídal na emaily. Druhý dostal na starost dokumentaci, takže celý rok nic nedělal (ale bylo jasné, že před odevzdáním si mákne). Zbylí tři to rozjeli ve velkém stylu a za rok napsali asi 10 řádek. Po šíleném roce a půl je hotovo, zbývá aby dokumentátor napsal dokumentaci. Ale ouha, čím to, že zrovna teď zmizel???

<P ALIGN=CENTER>(Trnka je bůh!)

<P>Zavřel jsem dokumentačku a na uklidnění se začet do Vymagu (Vyjebany magazin). Samael mě ovšem záhy citově rozrušil zmínkou o Smednem mnichovi, pouštím Mašinu, že napíšu o Snu noci svatojánské, který mě před pár hodinami tak uchvátil. Ale ouha, co je to za chybovou hlášku? Vzhledem k blížícímu se releasu bych neměl psát recenze, ale rychle to opravit...

<P ALIGN=CENTER>(Trnka válí!)

<P>Gaspar Noé. Před pár lety jsme ho viděli ve Varech, kam přijel se svým úžasným filmečkem o brutálním řezníkovi milujícím svou mentálně zaostalou dceru. cpoc už by o něm dávno napsal článek, kdyby našel dost podkladů. Já jako citlivý chlapec jsem se druhému dílu rok nato vyhnul, ale osobně mohu přetlumočit obsah některých scén, o kterých mi pak cpoc vyprávěl. Netroufám si o nich psát veřejně. Na dokreslení, hádejte jaké jsou Gasparovy další plány. Noooo... už si něco myslíte?... kdo uhodne, má bod... chystá se prorazit s pornofilmem.

<P ALIGN=CENTER>(Trnka je génuis)

<P>Přísahám, že už nemám v zásobě žádné vsuvky. Tak.. doufám, že cílená podprahová masáž zabrala a ve vás se teď ozývá takový neurčitý pocit, že Jiří Trnka ví kde má ručník, prostě že je to někdo, s kým se musí počítat.
<BR>Teď, 30.12.1999, je to, jak jsem právě zaslechl z puštěné televize, 30 let od jeho smrti. Připomínám to proto, že by se při té příležitosti mohlo pár z jeho loutkových a kreslených filmů objevit v televizi, což by u většiny z nich bylo chvályhodné. Ne tak u Snu noci svatojánské... hned vysvětlím proč. Znáte ten slastný pocit, kdy se opona v kině roztahuje až někam ke zdi, prostě do naprosto nečekané šíře, a celou plochu pokrývá nádherný obraz? A když se k tomu přidá ještě dobrý zvuk, pouštět takový film v televizi by byl hřích. O zvuku nemám moc co říct, i když vypravěč a dětské hlasy jsou nádherné, ale Trnkovy scény ve Snu jsou fantastické, plné barev, světel a stínů, co snímek filmu, to nádherný obraz, který bych si pověsil na zeď. A scéna a záběry se pořád mění, neustále něco nové nebo totéž z nečekaného úhlu, divák nevychází z ohromení. Trochu už mě nakazil ReDox, při některých pohybech lucerniček a následných změnách osvětlení moje nepřetržitá euforie z filmu značně zesilovala... nikdy předtím jsem úplně nechápal když básnil o 'světýlkách' třeba v Zámku (té poslední ruské adaptaci). Abych to shrnul, obrazově je Sen to nejlepší, stejná nádhera jako Stalker, Sen plný sytých barev, Stalker do hněda.

<P>Sen noci svatojánské, to zavání Shakespearovou komedií. Já přišel neposkvrněn originálem, takže mohu jen chválit, ne srovnávat. Ale podotknu, že jistý anglický kritik ocenil Trnkovo osobité ztvárnění nad Shakespearův originál.
<BR>Asi nemá cenu psát o ději, jen jsem si teď vzpomněl na jednu scénu... už nevím který král si to slavně bral královnu Amazonek... později tam tak seděli a vypravěč říkal: "Nejkrásnější krb špatně hřeje..." :)

<P align=center><b>93%</b>

<P>PS: Aby někdo nemyslel, že přechvaluju, vídám za měsíc víc filmů a obvykle jsem dost kritický (asi jako Hannah, víc než všichni ostatní), ovšem píšu jen o tom nejlepším. Z dalších pár Trnkových filmů, které jsem teď viděl, bych maximálně ocenil ještě kratší western :) Arie prerie.

</BODY>
</HTML>
