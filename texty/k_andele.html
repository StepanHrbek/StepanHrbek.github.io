<!DOCTYPE HTML>
<HTML lang="cs">
<HEAD>
 <META charset="utf-8">
 <META NAME="Author" CONTENT="Dement">
 <META NAME="Genarator" CONTENT="Deus ex Machina 3.04">
 <TITLE>Andělé všehomíra</TITLE>
 <LINK rel="stylesheet" type="text/css" href="../default.css">
</HEAD>
<BODY background="bamboo.jpg" style="margin-left:100px">

<h1>Andělé všehomíra</h1>

<div class=kino>
<P>Englar alheimsins, Island 1999, 97 minut
<BR>režie: Fridrik Thór Fridriksson
<BR>scénář: Einar Ár Gudmundsson
<BR>hudba: Hilmar Orn Hilmarsson
<BR>kamera: Harald Paalgard
<BR>hrají: Ingvar E. Sigurdsson, Baltasar Kormákur, Bjorn Jorundur Fridbjornsson
</div>

<P>Já vím, že to není o filmu a už vůbec ne profesionální, ale nevěřili byste, jak se mi nechtělo vstávat. Ani takhle málo ne. Neměl jsem sílu zamáčknout budík. Až když ten začal stupňovat své buditelské poslání a já se chystal ublížit mu a udělat z něj mučedníka, vzpomněl jsem si, jak jsme s ReDoxem s posledními zásobami dávno snědenými, obchody zavřené, a vyhlížeje smrt vyčerpáním nečekaně přepadli Hannah na její haciendě a jak ta neváhala obětovat poslední zásoby a sama o hladu nás pohostila. Rozhodl jsem se, že nebudu nevděčník a přes krutou ranní hodinu vstanu, půjdu sám do kina i když mě to vůbec nebaví a napíšu recenzi na Andělin popel, jak jsem včera slíbil.
<BR>Andělin popel? Že ale promítají Anděly všehomíra?? Dneska bude den, říkal jsem si... ale zůstal jsem, film Andělé všehomíra je totiž velký zážitek... strhující a ne nějak bombastická, ale přesto velkolepá hudba a kamera a ten příběh, ach...nechci vršit superlativy, ale na tenhle film opravdu jděte. I já zůstal a viděl ho podruhé. Mimochodem, v reportáži z Karlových Varů jsem zmiňoval, že být po mém, vyhráli tam letos hlavní cenu.
<BR>Příběh se odehrává v současnosti na Islandu. A jelikož Fridrik Thór Fridriksson je severský mafián, nedivil bych se, kdyby islandského prezidenta hrál islandský prezident (v epizodní roli hostí jednoho z hrdinů, blázna přesvědčeného, že skládá písničky a telepaticky je posílá Beatles, mimo jiné se ale chce stát příštím prezidentem). Film je plný humoru a i když se ve Varech kdosi pozastavoval nad počtem sebevražd v něm, to k Islandu patří, zima je zima a deprese deprese. Hlavní hrdina je pro někoho, kdo už film viděl, ze začátku málem k nepoznání, šťastný, zamilovaný, tvořivý, vlídný k rodičům a sourozencům... ale za vším hledej ženu, již záhy z něj jeho typicky se chovající slečna a schizofrenie začnou dělat násilníka, který se vryje do paměti a první dojmy vymaže. A kterého vlastní rodiče pošlou do léčebny.
<BR>"Bůh je mrtev. Nietzsche ho zabil," hlavnímu hrdinovi dramaticky šeptá blázen přesvědčený, že je Hitler... na pozadí prezidentský kandidát drnká nějaký hit od Beatles a jak skládá, noty ještě vlají na ne úplně správných místech... poeticky a inteligentně kontrastuje humor ze slov a situací s vážnými a dramatickými scénami mimo blázinec, které zas dělá hudba a kamera... víc ale nechci prozrazovat.

<P>PS. Jestli to pomůže navnadit vás, scénárista v minulosti dělal hrobníka v Norsku.

<P align=center><b>92%</b>

<P>94% Prolomit vlny
<BR><SPAN>92% Andělé všehomíra</SPAN>
<BR>81% Ďáblův ostrov (starší Fridrikssonův film)
<BR>81% Janini přátelé
<BR>70% Forest Gump

</BODY>
</HTML>
