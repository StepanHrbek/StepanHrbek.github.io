<!DOCTYPE HTML>
<HTML lang="cs">
<HEAD>
 <META charset="utf-8">
 <TITLE>Kluci nepláčou</TITLE>
 <META NAME="Author" CONTENT="Dement">
 <META NAME="Genarator" CONTENT="Deus ex Machina 3.01">
 <LINK rel="stylesheet" type="text/css" href="../default.css">
</HEAD>
<BODY background="bamboo.jpg" style="margin-left:100px">

<h1>Kluci nepláčou</h1>

<div class=kino>
<P>Boys Don't Cry, USA 1999, 118 minut
<BR>Režie: Kimberly Peirce
<BR>Scénář: Kimberly Peirce, Andy Bienen
<BR>Hudba: Nathan Larsen (pokud vím, tak s Boys Don't Cry od Cure nemá film nic společného)
<BR>Hrají: Hilary Swank, Chloe Sevigny, Peter Sarsgaard, Brendan Sexton III, Alison Folland, Alicia Goranson...
<BR>http:// <A href="http://www.foxsearchlight.com/boysdontcry">www.foxsearchlight.com/boysdontcry</A>
</div>

<P>To bylo tak...(ááá, další strhující historky...pro jistotu jsem začátek recenze vyznačil čarou) Večer jsem se trochu zdržel ve škole, že napíšu Veverce, té co píše básničky. Ale znáš mě, já jak se trochu zdržím, tak pak nejezdí metro. Vadí? Nevadí? Nevadí!, aspoň se projdu přes Hrad. Prošel jsem se přes Hrad. Ujel mi i poslední autobus. Vadí? Nevadí? Nevadí!, Carlose s jeho chozením mezi Prahou a Kladnem netrumfnu, ale aspoň se podívám na podbabskou dálnici z člověčí perspektivy, když jí vždycky vídám z autobusu. Podíval jsem se na podbabskou dálnici. Teda, mezi náma, je to mizérie, čím lepší krajina pro auta, tím horší, daleko horší než jsem čekal, pro člověka. Za slabou hodinku a třičtvrtě mě zalilo teplo domova, na pánvi zbytek nějaký dobroty, není nad maminku. Na stole ležel lístek, že jestli chci do kina, mám zavolat Hance. To jsou věci! Na hodinách bylo ovšem to mýty opředené pozdě k ránu, kdy už i Biges nejspíš nevraždit zlá rebel v bojová hra, ale hajat dadat. Ohleduplně jsem zavolal až ráno a dozvěděl se... už je to deset dní, fabulace pracuje... že Tři sezóny jsou tak nezávislé, že jediný normální je tam Harvey Keitel (to byla bezpochyby rasová diskriminace) a v Boys Don't Cry si holka myslí, že je kluk, takže úchylárna, prostě něco pro mě, a že na to teda nejde.
<BR>Já šel. Tři sezóny vyhrály festival nezávislých filmů, takže je kolem nich velký shon, i z televize přišli a natáčeli záběry tuším do Filmopolis. Ale stejně jako i s vítězem z Karlových Varů, Janinými přáteli, to není až taková sláva, film jen tak decentně projde kolem, srdíčko trochu rozechvěje, ale neškrábne. Vzpomínku na Janiny přátele ještě kazí nanicovatý konec, na Tři sezóny nevěrohodné happy endy. Ale pořád je to dobrých 8/10.
<BR>A je po Třech sezónách... malá přestávečka... technici odnášejí kameru, to lepší z dnešního promítání už zřejmě skončilo... menší část filmových kritiků a kritiček odchází, ostatní zůstávají na místech... u stolku nalevo ještě někdo hlásí, že si skočí pro sušenky, aby měl čím šustit, u stolku napravo se vybavují dvě kritičky: "A to co bude teď už jsme viděly?"... "To jsme přece viděly ve Varech".."Vážně???"... "A o čem to je?"... "Já si to nepamatuju"... Když jsem to pak vyprávěl Hannah, odvážně o kritičkách prohlásila, že jsou to snad všechno pipiny :)
<BR>Ale začíná film, Kluci nepláčou... většinou si nevšimnu hudby, to jen když je extrémně dobrá, třeba ve Stalkerovi... nebo v tom prvním kazachstánském? filmu, co se prosadil v cizině, protože měl kromě stejně hnědého obrazu i stejnou hudbu jako Stalker... tady už si pamatuju jen že ta muzika byla v danou chvíli strašně příjemná, rychlá, dokonale vykompenzovala chybějící akci z minulého unylého filmu, vůbec všechno najednou vypadalo tak živě... začal jsem se tlemit a otvírat otvory na nasávání pocitů a emocí... což se málem ukázalo osudným při vstávání a vrávorání po filmu... ale pěkně popořadě.

<p align=center>-------

<P>Teena se chystá na rande, starší brácha nebo bratránek jí ještě pomáhá zastřihnout vlasy a směje se jak teď vypadá... kontroluje se v zrcadle a zkouší si hluboký hlas... ale je fakt praštěná, jít takhle ven a navíc na rande s jinou holkou... Jenže už to má promyšlený a jde do toho... sebevědomí z ní září... teď už je z ní takovej útlejší kluk... nebudu to tajit, úplnej Shakul... a už to přijde... hlouček holek v nějakém baru... představuje se jako Brandon... všechno klape! Jako kluk se pohybuje naprosto přirozeně, řek bych s radostí... Holky už si budou brzo špitat, že ten novej, Brandon, je nejlepší.
<BR>Brandon je kluk s tělem holky, ví co potřebuje, operaci, hormonální kůru... svět by byl nádhernej, ale je to drahý, nemá dost peněz... a teď ještě to předvolání k soudu za nějaký starší auto..ukradený.. taky to malý město, kam teď jel na pár dní s novejma známejma, tam prej homosexuály věšej.

<P>Nechci prozrazovat příběh, tohle byl jen začátek a já ho podal dost schematicky, někdo by se moh leknout, že to bude agitka za větší toleranci, to ne... chtěl bych popsat něco zvláštního, co mě teď chytlo i na Feliniho Ginger a Fred... to, jak jsou některý postavy kouzelný, jaká je radost je vidět a mít je po prvních deseti minutách rád... rozumět jim, smát se s nima a bát se o ně...
<BR>Určitě má vliv kdo se dívá a jakou má náladu, takže nemůžu moc zobecňovat, ale v tomhle filmu je dost, aby se dostal pod kůži mně a to jako málokterej jinej... a já ho nechal, zapomněl na svět kolem... vlastně ne, říkal jsem si "normálních 8/10" :)... ale když začly titulky a kritici a kritičky se zvedli a odešli, já musel dál sedět a dávat se dohromady... přitom ve filmu nejsou žádné velkolepé obrazy jako třeba v Tenké červené linii nebo Zachraňte vojína Ryana, žádné triky a kouzla, žádné režisérské vtípky a neobyčejnosti, nic, pamatuju si jen pár postav, vztahů a jeden strašně přesvědčivý příběh...

<P>Režisérka už má nějaké filmy za sebou.. a nějaké ty ceny.. vůbec se nedivím. Scénář Boys Don't Cry psala podle skutečné události. Pořád jsem z toho na větvi. V televizi právě hlásí, že někdo dostal Zlatý Globus za Kluci nepláčou... nepostřeh jsem kdo, ale sázím na Hilary Swank za Teenu/Brandona (pozn. noviny ráno potvrzují, nejlepší herečka v dramatu).

<P>A teď problém. Normálně chválím filmy, které stejně nikde nepromítají. Ale tenhle je dobrý a jde do distribuce, což je tak šokující, že se mi nedostává agitačních slov... chrochro...Dee doporučuje všema deseti!

<P align=center><b>93%</b>

<P>PS: Zas poznámka k hodnocení (a apel na ostatní recenzenty)... kdyby nebyl Realtime krvavá plutokracie Bigese a mne, ale totalita v rámci rubrik, Hannah by mohla každého, kdo bude hodnotit jinak, totemizovat a byl by pořádek. Takhle je chaos. Když už na závěr recenze orientačně shrnujeme naše subjektivní hodnocení do jednoho čísla, co by to číslo vlastně mělo znamenat? Pro mě je jediná odpověď - jak moc jsem rád, že jsem ten film viděl. To už jde vyjádřit číslem a při troše snahy dokonce podobným pro lidi s podobným vkusem. Obětoval jsem se, chvíli vzpomínal (cpoc pomohl) a pak řadil... kdo má jiný vkus, ať hodnotí po svém, ale pokud někdo najdete aspoň částečnou shodu svého pořadí s mým, zkuste dávat podle úvahy aspoň trochu podobné známky...

<P>[10/10]
<BR>97% Tenká červená linie
<BR>97% Zachraňte vojína Ryana
<BR>96% Stalker
<BR>95% Osudná chvíle
<BR>94% Vítr ve vrbách
<BR>94% Piano
<BR>94% Prolomit vlny
<BR><span>93% Kluci nepláčou</span>
<BR>93% Sen noci svatojánské (Trnka)

<P>[9/10]
<BR>91% Volnoběh
<BR>90% Koyaanisqatsi
<BR>87% Bean
<BR>86% Terminátor 2
<BR>85% Město
<BR>85% Život Briana

<P>[8/10]
<BR>84% Minulost
<BR>84% Bad Taste
<BR>84% Brzy bude konec světa
<BR>84% Ginger a Fred
<BR>81% Janini přátelé
<BR>80% Láska je láska
<BR>79% Srdcová sedma
<BR>76% Pátý element
<BR>76% Tři sezóny

<P>[7/10]
<BR>75% Forrest Gump
<BR>74% Strach a hnus v Las Vegas
<BR>73% Lola běží o život
<BR>68% Men in Black

<P>[6/10]
<BR>64% Rychlé pohyby očí
<BR>58% Kanárek

<P>[5/10]

<P>[4/10]
<BR>41% Linie násilí
<BR>40% Sám doma
<BR>40% Den nezávislosti
<BR>40% Jurský park

<P>[3/10]
<BR>29% Blade

<P>[2/10]

<P>[1/10]

<P>[0/10]
<BR>1% My friend Paul

</BODY>
</HTML>
